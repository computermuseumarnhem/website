<html>
    <head>
        <title>Hewlett-Packard 85</title>
	<meta name="date" content="2014-04-14 00:00" />
	<meta name="category" content="Nieuws" />
	<meta name="slug" content="20140414-hewlett-packard-85" />
	<meta name="authors" content="Bix" />
	<meta name="summary" content="De HP 85" />
    </head>
    <body>
<p>Tijdens de <a href="https://hack42.nl/blog/2014/03/hackerspaces-open-dag-2014">hackerspaces open dag</a> had ik alle tijd om me eens in de Hewlett-Packard 85 te verdiepen. Op het eerste gezicht lijkt de HP85 een rekenmachine, maar er zitten verdacht veel toetsen op. HP introduceerde de <a href="http://en.wikipedia.org/wiki/HP_series_80">Series 80</a> dan ook als een &#8220;family of small desktop personal computers&#8221;.</p>
<p>De HP85 bevat een BASIC implementatie in ROM, dus na het aanzetten kan er begonnen worden met het intypen van BASIC code en na het op de RUN knop drukken wordt de code gestart. Omdat mijn BASIC nogal roestig is, was ik erg blij met de handleiding waar een groot aantal programmeervoorbeelden in worden behandeld. De handleiding behandelt natuurlijk de BASIC basics, maar daarnaast ook een groot aantal meer wetenschappelijke en boekhoudkundige codevoorbeelden om als inspiratie te dienen. In onderstaande filmpje twee van die voorbeelden.</p>
<p><iframe src="https://player.vimeo.com/video/91876297" width="500" height="281" frameborder="0" webkitallowfullscreen mozallowfullscreen allowfullscreen></iframe> </p>
<p>Aan het eind van de middag hebben we nog even met de gedachte gespeeld of de seriele interface, een van de vele uitbreidingen die ooit verkrijgbaar waren, aan de praat te krijgen zou zijn. Het vooruitzicht om honderden regels seriele interface code te moeten intypen weerhield ons ervan, zeker omdat de code na elke spanningsonderbreking opnieuw ingetypt moet worden. De magneetstrip en de cassette interface die voor het langdurig bewaren van de code nodig zijn functioneren beide niet of we hebben geen media tot onze beschikking.   </p>
  </body>
</html>
