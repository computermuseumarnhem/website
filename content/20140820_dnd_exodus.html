<html>
    <head>
        <title>DND exodus</title>
	<meta name="date" content="2014-08-20 00:00" />
	<meta name="category" content="Nieuws" />
	<meta name="slug" content="20140820-dnd-exodus" />
	<meta name="authors" content="Bix" />
	<meta name="summary" content="Verslag van Operatie Exodus, waar we een heleboel harware hebben gered uit de DND kelder." />
    </head>
    <body>
<p>Afgelopen voorjaar hoorden we via via dat er op de Enschedese campus een verzameling oude computers opgeslagen was die de eigenaars, <a href="http://www.dnd.utwente.nl/">Data Net Drienerlo</a> (DND), graag kwijt wilden. Maar wel onder de voorwaarden dat het naar een goed tehuis ging en dat alles in een keer opgeruimd zou worden. Begin april is een afvaardiging van het museum ter plaatse gaan <a href="https://hack42.nl/gallery/v/Museum/dnd">kijken</a> en de verzameling bleek nog groter dan verwacht te zijn.</p>
<div style="width: 356px" class="wp-caption aligncenter"><img title="Een van de PDP-11's" src="https://hack42.nl/gallery/d/17016-5/20140412_034.jpg" alt="niet ingevuld" width="346" height="614" /><p class="wp-caption-text">Een van de PDP-11&#8217;s</p></div>
<p>We troffen naast een grote voorraad documentatie, media en kabels (thick Ethernet anyone?), een drietal PDP-11&#8217;s, een aantal VAXen, een tweetal zware Silicon Graphics machines en een dikke IBM server. Daarnaast tientallen seriele terminals (Digital, HP, Lear-Ziegler), monitoren, toetsenborden, een vijftal HP 150&#8217;s en een aantal Silicon Graphics workstations van diverse pluimage. Naast deze, toch wel enigszins usual suspects, troffen we ook een Tektronix 4027A grafische kleurenterminal, een Apollo DN550 en een handvol Cadmus systeemkasten met inhoud aan.</p>
<div style="width: 650px" class="wp-caption aligncenter"><img title="Terminals" src="https://hack42.nl/gallery/d/16865-2/20140412_004.jpg" alt="niet ingevuld" width="640" height="360" /><p class="wp-caption-text">Terminals</p></div>
<p>Kortom meer dan voldoende om eens over na te gaan denken. Helaas waren er ook twee grote nadelen. Ten eerste de lokatie, een kelder en kruipruimtes onder een flat op de Enschedese campus waardoor afvoer lastig zou worden en er een groot risico was op vochtproblemen (rot, roest, etc). Ten tweede dat het vanaf het begin duidelijk was dat er veel meer hardware in de kelder lag dan dat het voor Hack42 mogelijk was om onder te brengen en dat een groot deel van de hardware niet de moeite was om naar Arnhem te vervoeren.</p>
<p><img title="Plattegrond" src="https://hack42.nl/mediawiki/images/thumb/2/21/Dnd.png/493px-Dnd.png" alt="niet ingevuld" width="493" height="599" /></p>
<p>Na een paar maanden <a href="https://hack42.nl/wiki/Overleg:DND_Kelder_leeghalen">nadenken</a> en <a href="https://hack42.nl/wiki/DND_Kelder_leeghalen">plannen maken</a> hebben we toch besloten om aan Operatie DND Exodus te beginnen. Het plan was om in 1 dag de kelder en kruipruimtes leeg te maken, te verdelen in oud ijzer dat meteen de container van een oud-ijzerhandel in kon en de te bewaren hardware in een huur-bus laden. De volgende dag zou dan de bus weer leeg gemaakt moeten worden en de aanwinsten tijdelijk in de hackerspace op te lsaan om dan in een rustiger tempo te schiften en netjes op te slaan.</p>
<p>Zaterdag 9 augustus leken de weergoden ons gunstig gezind en dus stonden we samen met de hulptroepen van DND al vroeg (voor studenten dan) op de campus om te beginnen met het leeghalen van de kelder. Nadat de BE-combi en de container van de oud-ijzerhandel hun plaats gevonden hadden konden we beginnen met de kelder leeg te halen. Dat betekende een vijftal zware computersystemen en veel documentatie (<a href="http://dictionary.reference.com/browse/big+gray+wall">orange en grey wall)</a> een korte trap op sjouwen. Zodra het keldergedeelte leeg was konden we een rollerbaan opbouwen om, zonder al teveel zware fysieke inspanning, de kruipruimtes leeg te halen.</p>
<p><iframe src="https://player.vimeo.com/video/103607178" webkitallowfullscreen="" mozallowfullscreen="" allowfullscreen="" frameborder="0" height="281" width="500" align=center></iframe></p>
<p>Rond een uur of vijf stokte de stroom aan computers, monitors, terminals, printers en media vanuit de kelder en een uurtje later was de BE-combi vol, de container met oud-ijzer weg. Om een geslaagde dag te vieren en energie voor de terugweg te tanken zijn we met de hele ploeg naar een Chinees restaurant geweest.</p>
<p>De volgende dag hebben we de BE-combi uitgeladen en de buit beneden in de space opgeslagen. Inmiddels is van het gros van de hardware een entry in de <a href="https://hack42.nl/wiki/Hardware#Museum">administratie </a>gemaakt en is vastgesteld of deze werkt of niet. De hardware verder uitsorteren en waar mogelijk werkend maken, laat staan de documentatie en media, zal nog maanden werk opleveren voor ons kleine team.</p>
<p><object width="500" height="375" align="center"><param name="flashvars" value="offsite=true&#038;lang=en-us&#038;page_show_url=%2Fphotos%2Fdvanzuijlekom%2Fsets%2F72157646363296204%2Fshow%2F&#038;page_show_back_url=%2Fphotos%2Fdvanzuijlekom%2Fsets%2F72157646363296204%2F&#038;set_id=72157646363296204&#038;jump_to="></param><param name="movie" value="https://www.flickr.com/apps/slideshow/show.swf?v=143270"></param><param name="allowFullScreen" value="true"></param><embed type="application/x-shockwave-flash" src="https://www.flickr.com/apps/slideshow/show.swf?v=143270" allowFullScreen="true" flashvars="offsite=true&#038;lang=en-us&#038;page_show_url=%2Fphotos%2Fdvanzuijlekom%2Fsets%2F72157646363296204%2Fshow%2F&#038;page_show_back_url=%2Fphotos%2Fdvanzuijlekom%2Fsets%2F72157646363296204%2F&#038;set_id=72157646363296204&#038;jump_to=" width="400" height="300"></embed></object></p>
<p><object width="500" height="375" align="center"><param name="flashvars" value="offsite=true&#038;lang=en-us&#038;page_show_url=%2Fphotos%2Framdyne%2Fsets%2F72157646372792095%2Fshow%2F&#038;page_show_back_url=%2Fphotos%2Framdyne%2Fsets%2F72157646372792095%2F&#038;set_id=72157646372792095&#038;jump_to="></param><param name="movie" value="https://www.flickr.com/apps/slideshow/show.swf?v=143270"></param><param name="allowFullScreen" value="true"></param><embed type="application/x-shockwave-flash" src="https://www.flickr.com/apps/slideshow/show.swf?v=143270" allowFullScreen="true" flashvars="offsite=true&#038;lang=en-us&#038;page_show_url=%2Fphotos%2Framdyne%2Fsets%2F72157646372792095%2Fshow%2F&#038;page_show_back_url=%2Fphotos%2Framdyne%2Fsets%2F72157646372792095%2F&#038;set_id=72157646372792095&#038;jump_to=" width="400" height="300"></embed></object></p>
											
  </body>
</html>
